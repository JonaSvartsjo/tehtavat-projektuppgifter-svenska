# Tehtävä 2: Tietokannan suunnittelu

Tehtäväsi on suunnitella tietokanta, johon voidaan tallentaa verkossa toimivan käytetyn tavaran osto- ja myyntipalvelun tietosisältö. Tietokannan tulee mahdollistaa seuraavat toiminnot:

* Käyttäjä voi kirjautua järjestelmään antamalla tunnuksen ja salasanan.
* Käyttäjä pystyy katsomaan muiden käyttäjien lähettämiä ilmoituksia sekä lähettämään omia ilmoituksia.
* Ilmoituksessa näkyy myytävän tavaran tiedot (otsikko, kuvaus, hinta) sekä yksi tai useampia kuvia.
* Ilmoituksessa voi olla luokittelu myytävälle tavaralle (esimerkiksi osasto kirjat, sijainti Helsinki).
* Käyttäjä voi merkitä ilmoituksen suosikikseen.
* Kaksi käyttäjää pystyy viestittelemään keskenään ilmoitukseen liittyen.
* Käyttäjä pystyy merkitsemään tavaran varatuksi ja myydyksi.
* Tavaran myynnin jälkeen myyjä ja ostaja pystyvät antamaan toisilleen palautteen.

Esitä tietokanta kahdessa muodossa:

* SQL-skeemana (`CREATE TABLE` -komennot tietokannan luomiseen)
* graafisena tietokantakaaviona (voit käyttää työkalua [dbdiagram.io](https://dbdiagram.io/))

Lisäksi selosta lyhyesti jokaisesta toiminnosta, miten niissä tarvittava tietosisältö voidaan tallentaa tietokantaan.
