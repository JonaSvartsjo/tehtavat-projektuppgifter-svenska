# Uppgift 2: Databasdesign

Din uppgift är att designa en databas som kan lagra data för en webbaserad köp- och säljtjänst för begagnade varor. Databasen ska möjliggöra följande funktioner:

* Användaren kan logga in i systemet med ett användarnamn och lösenord.
* Användaren kan se annonser som andra användare har lagt upp och själv lägga upp egna annonser.
* I annonsen visas information om varan som är till salu (titel, beskrivning och pris) samt en eller flera bilder.
* Annonsen kan innehålla kategorisering av varan (till exempel avdelningen böcker, plats Helsingfors).
* Användaren kan markera en annons som favorit.
* Två användare kan kommunicera med varandra i samband med en annons.
* Användaren kan markera en vara som reserverad eller såld.
* Efter att en vara sålts kan säljaren och köparen lämna omdöme om varandra.

Presentera databasen på två sätt:

* SQL-schema (`CREATE TABLE` -kommandon för att skapa databasen)
* grafiskt databasschema (du kan använda verktyget [dbdiagram.io](https://dbdiagram.io/))

Redogör kortfattat för varje funktion hur den nödvändiga informationen kan lagras i databasen.

## Inlämning

PDF-rapporten ska innehålla SQL-schemat, det grafiska databasschemat och redogörelser för funktionerna.
