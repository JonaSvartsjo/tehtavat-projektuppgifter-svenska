# Tietokantojen perusteet, syksy 2025

Tämä repositorio sisältää kurssin _Tietokantojen perusteet_ projektitehtävät.

Sinun tulee ratkaista tehtävät itsenäisesti, mutta voit hyödyntää tehtävien ratkaisemisessa haluamallasi tavalla nettilähteitä ja tekoälytyökaluja.

Tehtävien ratkaisut palautetaan PDF-raporttina alla olevien ohjeiden mukaisesti.

## Tehtävät

- [Tehtävä 1: Tietokannan käyttö](1.md) (30 pistettä)
- [Tehtävä 2: Tietokannan suunnittelu](2.md) (10 pistettä)
- [Tehtävä 3: Transaktiot](3.md) (10 pistettä)
- [Tehtävä 4: Indeksin tehokkuus](4.md) (10 pistettä)
- [Tehtävä 5: Relaatioalgebra](5.md) (10 pistettä)
- [Tehtävä 6: NoSQL-tietokanta](6.md) (10 pistettä)
- [Tehtävä 7: Tietokannan muunnos](7.md) (10 pistettä)
- [Tehtävä 8: Kurssin päätös](8.md) (10 pistettä)

## Pisteytys

Voit valita haluamallasi tavalla, mitkä tehtävät ratkaiset. Esimerkiksi jos ratkaiset tehtävät 1, 2, 5, 6 ja 8, pistemääräsi on 30 + 10 + 10 + 10 + 10 = 70.

Saat pisteet tehtävästä, jos PDF-raportti sisältää tehtävänannon mukaiset vastaukset (esimerkiksi ohjelman koodi, kysymysten vastaukset).

Kurssin henkilökunta käy läpi PDF-raportit kurssin deadlinen jälkeen, mutta pisteet eivät muutu, ellet ole toiminut selvästi ohjeiden vastaisesti.

## Palautus

Palauta tehtävät yhtenä PDF-tiedostona, joka sisältää kaikkien ratkaisemiesi tehtävien vastaukset.

Liitä lisäksi raporttiin tiedot käyttämistäsi lähteistä. Jos olet käyttänyt tekoälytyökaluja, kerro raportissa, miten olet käyttänyt niitä.

Palauta PDF-raportti [verkkolomakkeen](https://elomake.helsinki.fi/lomakkeet/136611/) kautta viimeistään 26.10.2025 klo 23:59.
